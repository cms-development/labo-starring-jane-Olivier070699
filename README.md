# Verslag

Staring Jane werd vertegenwoordigd door Laurens & Thomas als ik mij niet vergis, ze begonnen met een korte voorstelling van het bedrijf, de reeds gerealiseerde projecten, de groep, de activiteiten die naast het werk werden georganiseerd etc. Daarnaast werd er ook geen blad voor de mond genomen, zo vertelden ze dat ze een goede relatie hebben met de baas en de werksfeer leuk is maar als er een deadline nadert en er moeten overuren worden geklopt om deze deadline te halen dan zullen die overuren worden geklopt. Nadat dit verteld werd kregen we een fragment te zien van het jeugdjournaal Karrewiet waarop een webapp besproken werd genaamd ‘mijn herinnering aan jou’, logischere wijs was deze webapp een creatie van hen, deze webapp werd dan ook de rode draad doorheen hun presentatie. 

Mijn herinnering aan jou werd van A tot Z haarfijn uitgelegd, zo vertelden ze dat zij niet het enige bureau waren die in aanmerkingen kwamen om dit project te mogen realiseren, ze gaven ook de wijze definitie van een pitch namelijk: ‘U zelf verkopen bij de klant met een reeds uitgewerkt concept dat niet kan worden gefactureerd met andere woorden eerst iets klein geven aan de klant om dan veel terug te krijgen’, ze vertelden dan ook wat de doorslaggevende factoren waren in hun pitch die DELA overtuigde om voor hen te kiezen. Een laatste puntje waar ze ook enorm op hebben gehamerd is wat het kind wil. De ballon leek in onze ogen overbodig maar volgens hen wast dit een ‘must have’ voor de kinderen, het maakt een zwaar onderwerp iets lichter, alsook werd de werking met de gyroscoop op mobile/tablet hierrond verduidelijkt. Het concept sprintplanning werd ook verduidelijkt, dit bevat namelijk taken voor een korte tijd, +- 2 weken, op het einde van deze termijnen wordt het resultaat van de geleverde prestaties voorgelegd aan de klant, de feedback wordt verwerkt en zo heb je minder tot geen kans op ontgoocheling bij de oplevering van het finale product aan de opdrachtgever. 

De front-end van de webapp werd geschreven met Vue.js, dit framework was voor mij iets volledig nieuw, ze stelden dit framework voor als een framework die bestaat om componenten te bouwen met als voordeel dat je ze ook makkelijk kan hergebruiken.  Er werd ons ook nog een handige Chrome extensie meegegeven voor projecten in Vue.js namelijk: ‘Vue.js devtools’. Met deze extensie ben je in staat om kleine aanpassingen te testen en je kan er ook terug mee in de tijd gaan om te zien hoe je data per actie veranderd wat je debugging proces dus wat vergemakkelijkt. 

De backend werd geschreven in Laravel, hier had ik dan weer wel al enige kennis in opgedaan in de lessen van WEBDEV II in het 4e semester. Ze verduidelijkten de werking van hun database, ze vertelden dat er voor iedere unite een test werd geschreven voor de zekerheid en dat ze voor de authenticatie json web token generator gebruiken, wat standaard is binnen Laravel Passport. 

# Feedback
Het was zeer interessant om te zien wat ze al reeds gerealiseerd hebben en wat de workflow is bij hen voor de realisatie hiervan. Het kwam Wouter, Jan en mij goed van pas dat ze dieper zijn ingegaan op het ‘mijn herinnering aan jou’ project omdat ons crossmediaal project een gelijkaardige webapp hoort te zijn dus dat was mooi meegenomen. Bij een volgende ‘editie’ zou ik misschien na de pauze, dus na anderhalf uur, liever zelf wat spelen met code, nu was het 3u ‘vlakke theorie’. 
